+++
date = "2017-05-08T10:30:00+02:00"
title = "Meetup #2 - Utisci"
description = "I drugi NišJS meetup je održan u Deli prostoru, gde nam se pridružilo oko 80 ljudi"
tags = ["meetup", "news"]
image = "second-meetup-summary.png"
+++

# NišJS Meetup 2 - Functional JS, Ember i Angular 2 (+ dinosaurusi)

I drugi NišJS meetup je održan u [Deli](http://deli.rs/) prostoru, gde nam se pridružilo oko 80 ljudi. Predavanja su održali Predrag Popović, Dušan Stanojević i Miloš Bošković. Ovoga puta smo imali tri predavanja. Procenili smo da je 3h ipak previše za jedan meetup, pa ćemo se od narednog najverovatnije vratiti na formu od 2 predavanja po meetupu. :)

Jako smo ponosni što smo u saradnji sa [Kafeterijom Biro](https://www.facebook.com/birokafeterijanis/) ponovo ponudili odličnu, na licu mesta mlevenu i spremanu kafu.

## Hvala!

Zahvaljujemo se svima koji su došli, i kasnije podelili svoje utiske na [našoj Meetup stranici](https://www.meetup.com/NišJS-Meetup/)! Jako nam je drago kada vidimo pozitivne reakcije na NišJS inicijativu, jer tako znamo da zajedno gradimo nešto što je zaista dobro.

Hvala svim predavačima na neumornom entuzijazmu za JavaScript i volji za unapređenje naše NišJS zajednice!

Zašto se ne bi i ti prijavio da držiš predavanje?! Uvek možeš napraviti novi issue na [nisjs/cfp](https://github.com/nisjs/cfp) i lako se prijaviti!

![People at NišJS meetup 2](/images/meetup-2/people.jpg)

## Introduction to Functional JS

![Predrag Popovic talking about Functional JS](/images/meetup-2/functional-js.jpg)

<a target="_blank" href="https://docs.google.com/presentation/d/13eD8U13nEbu22sUgfBYrJUf5SC8PU7AJ2-0DRvgfo0g/edit?usp=sharing" class="button">Slajdovi</a>

Predrag Popović nam je u svom predavanju o primeni funkcionalnog programiranja u JavaScript-u na jasan i koncizan način prezentovao osnovne koncepte koji stoje iza ove teme. Čuli smo koje sve programske paradigme postoje i po čemu se funkcionalno programiranje razlikuje od objektno orijentisanog pristupa. Kroz primere smo saznali i šta su to "pure functions", "higher order functions" i rekurzija. Prošli smo i kroz primere primene Map, Filter i Reduce operacija, koje su praktično osnovne primitive za manipulaciju podacima u funkcionalnom stilu. U toku predavanja smo se dotakli i sintakse ES6, jer omogućava mnogo ekspresivnije i elegantnije izražavanje namere u kodu.

## Ember JS

![Dusan Stanojevic talking about Ember JS](/images/meetup-2/ember.jpg)

<a target="_blank" href="http://slides.com/dusanstanojevic/emberjs-1#/" class="button">Slajdovi</a>

Dušan Stanojević je u svom predavanju prezentovao Ember JS - JavaScript framework za izradu Single Page aplikacija. Odgovorio je na pitanje "Zašto bismo koristili Ember a ne Angular ili React", usput davajući primere za svaki od bitnih delova ovog framework-a. Pričali smo o *ember-cli*, *Ember Data* i *Glimmer JS*-u i videli kako nam Ember pomaže čineći obično komplikovane zadatke jednostavnim. Videli smo kako nam Ember Router na omogućava da definišemo stranice naše Single Page aplikacije. Takođe, kako HTMLBars (templating jezik Ember-a) pruža mnošto mogućnosti za povezivanje podataka sa interfejsom. Dušan nam je ispričao još puno interesantnih stvari o Ember-u i rekao da mu je žao što nema bar još toliko vremena za predavanje da bi pokrio sve kul mogućnosti koje nam ovaj framework pruža.

Uz slajdove, Dušan nam je spremio i kod koji prati prezentaciju na GitHub-u!

<a target="_blank" href="https://github.com/dusanstanojeviccs/ember-demoapp-pre-ember-data" >ember-demoapp-pre-ember-data</a>

<a target="_blank" href="https://github.com/dusanstanojeviccs/ember-demoapp-post-ember-data" >ember-demoapp-post-ember-data</a>

## Dinosaurusi su umerli od Angular 2 i TypeScript

![Milos Boskovic talking about Angular 2](/images/meetup-2/angular-2.jpg)

<a target="_blank" href="https://www.slideshare.net/misaizdaleka/dinosaurusi-su-umreli-od-angular2" class="button">Slajdovi</a>

Nakon dva sata predavanja malo smo se umorili, ali nakon pauze za kafu Miloš Bošković je krenuo da nam priča o TypeScript-u i Angular 2 framework-u na jako zabavan način. Kroz šalu, primere koda i live coding, Miloš nas je nasmejao, ali i jako dobro uveo u materiju kroz istraživanje koncepata na kojima su građeni TypeScript i Angular 2. Čuli smo priču koja stoji iza dugog razvoja verzije 2 popularnog framework-a, i zašto se najnovija verzija ne zove Angular 3, već Angular 4. Istražili smo razlike u odnosu na Angular 1 i videli kako je Angular timu pisanje novog framework-a od nule dozvolilo da ga učine modernim, ali u isto vreme vrlo različitim od svog prethodnika. Miloš nas je posavetovao da ako razmišljamo da li da krenemo sa učenjem Angular 1 ili 2, da to definitivno treba da bude Angular 2.

Vidimo se na nekom sledećem meetup-u!
